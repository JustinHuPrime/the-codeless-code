Title: Nekonečno
Number: 9
Lang: cs
Translator: Hanzík

Dva bratři z [[Spider Clan|Řádu pavoučí sítě]] se hádali, zda je jejich nová validace vstupu zaseknutá v nekonečné smyčce.

"Jak dlouho už běží?" zeptal se opat.

"Ne déle než třicet minut," odpověděl bledý a hubený bratr.

"Ale zároveň ne méně než třicet minut," odpověděl tmavší a tlustý bratr.

"A za celou tu dobu jste nic neudělali a čekáte, až to skončí?" dotázal se opat.

Oba bratři se s ostudou uklonili.

Opat toto nahlásil Java mistrovi, který přikývl: "Který z nich věří, že ta smyčka /není/ nekonečná?"

"Ten bledý," odpověděl opat.

"Pak ho odměňte měchem vína, protože je moudrý. Žádná smyčka není opravdu nekonečná. Jednoho dne vypadne proud, servery zreziví, chrám se promění v prach a slunce pohltí zemi."

Opat se zeptal: "A co mám dělat s tím tlustým bratrem, který věří, že ta smyčka je vskutku nekonečná?"

"Dejte mu dva měchy vína, protože je moudřejší. Pro uživatele, který bude u svého prohlížeče sedět, je deset vteřin utrpení, minuta jako sto let a cokoliv delšího jako věčnost. Když tygr napadne antilopu, tak se antilopa nezajímá o to, zda ji roztrhalo na kusy osm drápů nebo milion."