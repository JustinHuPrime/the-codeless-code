Number: 3
Title: Enkapsulacja
Lang: pl
Translator: adams
Illus.0.title: Cokolwiek robisz, tylko mu nie mów, że musisz iść do łazienki.


Młody mnich, nowy w świątyni, deklarował wszystkie swoje
metody jako publiczne. Zmienne składowe klasy - również.
Opat, znudzony upominaniem mnicha, poprosił mistrza Javy o poradę.

Następnego dnia, mistrz zaprosił mnicha na obiad do swojego
prywatnego gabinetu.

Mnich przyszedł i zastał wspaniały posiłek rozłożony na stole
konferencyjnym. Mistrz kazał mnichowi położyć się na podłodze.

Mnich zrobił jak mu kazano, po czym mistrz rozchylił szatę
mnicha i wyciągnął wielki nóż. Przycisnął ostrze do nagiej
piersi mnicha tak mocno, że popłynęła krew. Mnich wrzasnął
z przerażenia i zapytał mistrza, czemu to zrobił.

― Żeby rozciąć ci brzuch ― wyjaśnił mistrz ― tak, żebym mógł
nakarmić cię ryżem i napoić herbatą. Mam dziś mało czasu,
a ten sposób stołowania gości jest bardzo efektywny.

Mnicha już nigdy nie trzeba było upominać.
