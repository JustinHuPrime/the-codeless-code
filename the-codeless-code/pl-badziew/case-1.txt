Number: 1
Title: Drobiazgi
Lang: pl
Translator: badziew
Illus.0.title: Odpytywanie mistrza Javy, dlaczego chodzenie boso jest zakazane w świątyni, zwykle skutkuje tą samą odpowiedzią.


Przez trzy dni i noce mistrz Javy nie opuszczał swojej izby.
Czwartego dnia świątynni mnisi postanowili wysłać
jednego z nowicjuszy, aby ten dowiedział się, co się stało.

Nowicjusz zastał mistrza przy tablicy, zadumanego nad diagramem przepływu
danych. Rozpoznał schemat na diagramie jako jeden z pomniejszych komponentów
dużego systemu, do zarządzania którym byli zatrudnieni mnisi. Zapytał więc
grzecznie mistrza, nad czym się tak zastanawia.

Mistrz odpowiedział://
― Znalazłem błąd i rozmyślam nad najlepszą metodą jego naprawy.

Nowicjusz odparł://
― Często głosisz nam kazania mistrzu, o tym, jak ważne jest wyznaczanie
odpowiednich priorytetów. Dlaczego więc zadręczasz się teraz czymś tak małym
i mało istotnym?

Mistrz bez słowa uniósł swą laskę i uderzył z całej siły w mały palec
lewej stopy nowicjusza, łamiąc najmniejszą z jego kości. Mnich zawył z bólu
i odkuśtykał z celi mistrza. I tak oto doznał oświecenia.
