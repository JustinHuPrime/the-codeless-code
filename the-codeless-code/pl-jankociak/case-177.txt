Number: 177
Title: Szopka na narzędzia
Lang: pl
Translator: jankociak

Mnich [[Djishin|Djishin]] szedł lasem, kiedy natrafił na człowieka piłującego drewno na skraju ścieżki.

― Co budujesz, przyjacielu? ― spytał Djishin.

― Malutką szopkę na narzędzia, której bardzo potrzebuję ― powiedział człowiek. ― Będzie miała hak na moją rączkę, kolejny na mój szpadel i miejsce na podłodze na moje cynowe wiadro.

Djishin życzył człowiekowi dobrego zdrowia i poszedł dalej.

- - -

Następnego dnia Djishin natrafił na tego samego człowieka piłującego drewno. Wiele słupków zostało osadzonych w ziemi.

― Jak idzie Ci praca dzisiaj, przyjacielu? ― spytał Djishin. ― Ta szopka na narzędzia wygląda na szerszą, niż sobie wyobrażałem.

Powiedział człowiek://
― Wczoraj wieczorem pomyślałem sobie: a jak kupię więcej rączek czy wiader albo zechcę przechowywać gliniane naczynia? Więc teraz jest to poprawna szopa ogrodnicza. Spójrz, tutaj będzie okno z półką na sadzonki.

Djishin życzył człowiekowi dobrego zdrowia i poszedł dalej.

- - -

Następnego dnia Djishin natrafił na tego samego człowieka piłującego drewno. Wiele więcej słupków zostało osadzonych w ziemi i belek na podłogę, i sklepienie.

― Jak idzie Ci praca dzisiaj, przyjacielu? ― spytał Djishin. ― Ta szopa ogrodnicza wygląda na wyższą, niż sobie wyobrażałem.

Powiedział człowiek://
― Wczoraj wieczorem pomyślałem: jeśli dodam piętro, byłaby to przytulna chatka, gdzie mógłbym odpocząć po ciężkim dniu w ogrodzie. Spójrz, tutaj będzie drabina, gdzie będę mógł się wspiąć na poddasze z prostym łóżkiem.

Djishin życzył człowiekowi dobrego zdrowia i poszedł dalej.

- - -

Następnego dnia Djishin natrafił na tego samego człowieka piłującego drewno. Wiele więcej słupków zostało osadzonych w ziemi i belek w sklepieniu, lecz podłoga została rozerwana na części.

― Jak idzie Ci praca dzisiaj, przyjacielu? ― spytał Djishin. ― Ta chatka wygląda na większą, niż sobie wyobrażałem.

Powiedział człowiek://
― Wczoraj wieczorem zdecydowałem: schody są lepsze niż drabina, ponieważ pod nimi można trzymać ubrania i buty. W którym to przypadku mógłbym równie dobrze zbudować cały dom z kuchnią i łazienką i dać mojemu synowi, kiedy dorośnie. Spójrz, tutaj będzie podłoga z gładzonego kamienia, kiedy będę miał pieniądze, zęby zapłacić kamieniołomowi.

Djishin życzył człowiekowi dobrego zdrowia i poszedł dalej.

- - -

Następnego dnia Djishin natrafił na tego samego człowieka piłującego drewno. Jeszcze więcej słupków zostało osadzonych w ziemi, z chwiejnymi kładkami miedzy nimi. Z belek pod sufitem wisiały liny i bloczki.

― Jak idzie Ci praca dzisiaj, przyjacielu? ― spytał Djishin. ― Ten dom wygląda na większy, niż sobie wyobrażałem.

Powiedział człowiek://
― Wczoraj wieczorem doszedłem do wniosku: mój syn może kiedyś zechcieć żony i rodziny. Więc buduję z zamiarem gotowości na posiadłość dowolnej wielkości, zależnie od tego, ile dzieci zamierza mieć. Spójrz, tutaj są rampy, żeby wnieść płytki na podłogę i rusztowanie, żeby mógł wspiąć się, aby przymocować dachówki.

Djishin życzył człowiekowi dobrego zdrowia i poszedł dalej.

- - -

Następnego dnia Djishin siedział przy swoim terminalu, kiedy wszedł mistrz [[Banzen|Banzen]].

― Jak Ci dzisiaj idzie praca, mnichu? ― spytał Banzen. ― Przypuszczam, że potrzebujesz więcej czasu, żeby zaimplementować ten cudowny framework poczty elektronicznej, który wymyśliłeś tydzień temu.

― Żadnego czasu więcej ― powiedział Djishin, odwracając się od monitora, by być twarzą-w-twarz z mistrzem. ― Rozebrałem szkielet mojej posiadłości i zbudowałem dla Ciebie tę porządną szopkę na narzędzia.
