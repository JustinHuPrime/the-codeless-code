Number: 194
Title: Alla deriva
Lang: it
Translator: alessandro1997

La giovane maestra [[Zjing]] aveva lasciato il monaco aniano Wangohan [[#183|scegliere i propri strumenti di sviluppo]]
per il progetto a cui stava lavorando.

"Giacché da quello che ho osservato nella valle," ella spiegò, "gestire gli sviluppatori è come
pascolare le mucche: se vuoi che l'animale vada avanti, l'errore più grave è porsi sul suo cammino."

Durante il primo mese Zjing era sicura della saggezza delle proprie azioni, giacché [[Wangohan]] era
felice come mai lo aveva visto. Arrivava ogni mattina smanioso e di buon'ora, lasciando raramente la
sua postazione se non per dormire. Era persino stato visto chiacchierare amabilmente col monaco
[[Landhwa]], che egli disprezzava.

Ma nelle ultime settimana il compotamento di Wangohan era cambiato. Come prima, arrivava presto e
andava via tardi, ma non parlava più con nessuno. Durante le teleconferenze appariva così giallo e
pallido che Zjing dovette controllare la calibrazione dei colori del proprio monitor.

Quando finalmente chiese al monaco cosa lo turbasse, Wangohan rispose che aveva solo incontrato
alcune difficoltà impreviste, ma (la rassicurò) non c'era da preoccuparsi: aveva cercato questo,
scaricato quello, scritto a quelli e ottenuto risposte da quegli altri, e tutto si sarebbe sistemato
in un batter d'occhio. Prima che Zjing potesse chiedere dettagli, o anche solo dei nomi propri,
Wangohan terminò la chiamata.

/Devo investigare,/ pensò Zjing.

Iniziò spulciando il codice di Wangohan, e scoprì che tutto ciò che lo riguardava non le era
famigliare -- persino il linguaggio in cui era implementato non veniva utilizzato dal Tempio.
Avventurandosi nella sintassi aliena, scoprì che l'interfaccia utente era scritta con un framework
AJAX-JSON-XPath ben al di là delle capacità degli sviluppatori junior del Tempio; il linguaggio di
templating faceva sembrare Perl4 civilizzato e antiquato; e il livello di persistenza era un
database NoSQL così sperimentale che il numero di versione iniziava con due zeri e finiva con le
parole 'alpha' e 'SNAPSHOT'.

/Ho investigato,/ pensò Zjing. /E ora devo sdraiarmi./

- - -

Il giorno seguente, dopo varie pressioni, Wangohan confessò che non riusciva a far funzionare le
varie tecnologie come voleva. Strane eccezioni comparivano. A volte l'applicazione si bloccava, a
volte finiva la memoria. Non avendo nessuno nel Tempio che lo potesse aiutare, si era rivolto alle
bacheche di discussione, alle mailing list, patch non testate e remote intuizioni.

Zjing si scusò, lasciò la propria piccola capanna, e passò il resto della mattina appoggiata a una
bassa staccionata sulla pastura, pensierosa.

Alcune mucche comparvero dall'altra parte della staccionata, muovendosi disordinatamente verso di
lei. Poi un'altra dozzina, e una dozzina dietro ancora.

"Pastore!" urlò all'uomo che camminava dietro alle bestie. "Come conduci così tante mucche al
trifoglio più dolce, senza perderne una?"

/"Wú,"/ urlò il pastore. "Non lo faccio, giacché tori e mucche non sanno seguire -- solo evitare.
Guarda come si allontanano quando mi avvicino! A volte cammino alla loro destra per evitare che si
addentrino nella foresta, a volte cammino alla loro sinistra per impedirgli di finire nel canale, e
a volte cammino dietro di loro per far sì che non si girino. Sono sempre in movimento, ma calmo;
vedo tutto, e sono sempre visto. In questo modo tengo insieme le mie bestie, senza costringerle
troppo, giacché non voglio che diventino ansiose e fuggano. Per pascolare una mandria, serve che ci
sia una mandria; e la mandria è una cosa nebulosa, a metà tra l'ordine e il caos.

Sentendo queste parole, Zjing fu illuminata.
